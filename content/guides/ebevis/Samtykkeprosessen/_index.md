---
title: Samtykkeprosessen
weight: 55
---

## Samtykkeprosessen

Når oppdragsgiver initierer en samtykkeforespørsel vil det bli sendt en sms og/eller epost med varsling om at brukeren har mottatt en ny forespørsel i Altinn. Brukeren logger seg inn i Altinn og finner en samtykkelenke i meldingsboksen til mottakers innboks – enten om det er brukeren som privatperson eller for en virksomhet. 

![NyMeldingInnboks](Bilde1.png?width=600)

![MerInfoMelding](Bilde2.png?width=600)

Ved å trykke på knappen "Behandle forespørsel om fullmakt" fremkommer det informasjon om hvilke beviskoder det bes om, hvem som spør og hvor lenge samtykket skal vare.
Her har brukeren valget om å samtykke eller eventuelt avslå.

![SamtykkeVisning](Bilde3.png?width=600)

Dersom samtykke blir gitt, får brukeren opp en kvitteringsside med informasjon om at oppdragsgiver nå kan hente data fra de respektive datakildene. 

![BekreftetSamtykke](Bilde4.png?width=600)

Når et samtykke er gitt vil brukeren finne informasjon under sin Profil, under overskriften Samtykke. Der vil alle aktive samtykker fremkomme i en samlet oversikt, samt en lenke til samtykkeloggen. 

![ProfilSamtykkevisning](Bilde5.png?width=600)

![VisningAlleSamtykker](Bilde6.png?width=600)

Brukeren kan trykke seg inn på en av lenkene dersom det er ønsket å se hva det er samtykket til, og har samtidig mulighet til å trekke samtykke dersom det er ønskelig. 

![SeEllerTrekkSamtykke](Bilde7.png?width=600)

Under oversikten over alle aktive samtykker har brukeren en fullstendig logg over alle samtykker i Altinn. Her fremkommer det informasjon om et samtykke er gitt, utløpt, benyttet og trukket. 

![Samtykkelogg](Bilde8.png?width=600)

I vårt eksempel, med offentlige anskaffelser, vil oppdragsgiver få informasjon direkte inn i konkurranseverktøyet hvor de kan ta stilling til dataene som er mottatt. Her med informasjon om skatteopplysninger.

![InfoKonkurranseverktøy](Bilde9.png?width=600)

